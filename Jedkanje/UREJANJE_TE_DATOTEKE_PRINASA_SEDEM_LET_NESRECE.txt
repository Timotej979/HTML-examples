<h2>UVOD</h2>

<p> Že pri izdelavi prvih električnih vezij se je pojavil problem, kako komponente povezati med seboj. Sprva so jih povezovali z žičnimi povezavami, 
ker je bilo povezano z dragim ročnim delom in možnostjo napak. Prizadevanja za poenostavitev načina povezovanja komponent so pripeljala do izuma tiskanih vezij.
Tiskana vezja so za svet, v katerem živimo, neizmernega pomena. Uporabljamo
jih tako rekoč ves čas, nahajajo se v vseh elektronskih napravah, brez katerih
si življenja skorajda ne moremo več predstavljati. Najdemo jih v urah,
računalnikih, električnih štedilnikih, telefonih in ostalih elektronskih
napravah. Ker je potreba po tiskanih vezjih tako velika, je morala industrija
razviti kar se da učinkovite načine za njihovo izdelavo. Eden od procesov,
ki se uporablja pri izdelavi vezij, je kemijsko jedkanje, ki ga podrobneje
predstavljamo na tej spletni strani.  </p>



<h2>IZDELAVA TISKANIH VEZIJ</h2>

<p> Tiskano vezje je sestavljeno iz osnovne plošče iz snovi, ki ne prevaja elektrike in prevodne plasti, ki povezuje na ploščo pritrjene komponente. 
Obstaja mnogo različnih tipov tiskanih vezij in posledično tudi mnogo načinov
izdelave in z njimi povezanih tehnologij. V tej nalogi se bomo osredotočili
predvsem na najbolj osnovne in pogoste tehnike, saj je tudi način jedkanja, ki
smo ga uporabili, dokaj osnoven in se uporablja v kombinaciji z bolj splošnimi
načini izdelave vezij.  </p>


<h3>Plošča</h3>

<p> Pri tiskanih vezjih je najprej pomembna izbira materiala za osnovno ploščo.
Ta je odvisna od razmer, v katerih bo tiskano vezje delovalo, na primer od
temperature in želene življenjske dobe vezja. Pogosto izbrani materiali so
steklena vlakna in z umetno epoksi smolo ojačan karton, med manj pogostimi in v
bolj zahtevne namene uporabljeni materiali pa so na primer teflon in posebna,
temperaturno odporna keramika.  </p>


<h3>Električni vodniki</h3>

<p> Vlogo električnih vodnikov na plošči za tiskano vezje ima bakrena plat, ki
je nanešena na osnovno ploščo. Pri enostavnih vezjih je bakrena plast le na eni
strani plošče, če pa je vezje bolj kompleksno, pa je lažje povezati vse
komponente s kombinacijo povezav na zgornji in na spodnji površini plošče. Pri
industrijski izdelavi najbolj kompleksnih vezij se uporablja večslojna tiskana
vezja, kjer se bakrene plasti kot v sendviču tudi znotraj same plošče.  </p>

<p> Prevodna plast je bakrena zato, ker baker eden od najboljših električnih
prevodnikov, obenem pa je omogoča pritrjevanje komponent s spajkanjem
(oblivanjem priključkov komponent in bakrene plasti s cinom, raztopljeno
zlitino svinca in kositra, ponavadi v razmerju 60/40, ki se topi pri
temperaturi malo pod 200 stopinj celzija. Zadnje čase se zaradi varstva okolja
vse bolj uporablja cin, v katerem je svinec nadomeščen z drugimi kovinami).
</p>

<p> Poleg materiala je potrebno izbrati tudi debelino vodnikov. Vodniki so
navadno debeli le nekaj mikrometrov, za vezja, po katerih bodo tekli večji
tokovi, pa se uporablja tudi debeline do skoraj pol milimetra. Poznamo več
načinov nanašanja bakra na ploščo, najpogostejši pa so subtraktivni, aditivni
in pol-aditivni proces.  </p>

<h4>Subtraktivni proces</h4> <p> Pri subtraktivnem načinu je baker na ploščo že
v celoti nanešen, nato ga odvzamemo tam, kjer ne želimo električnega stika.
</p>

<h4>Aditivni proces</h4>

<p> Aditivni proces je najbolj zapleten od vseh treh procesov. Pri aditivnem
procesu gre za nasprotje subtraktivnega, saj pri njem baker nanašamo na prazno
ploščico, in sicer samo tam, kjer ga želimo. Aditivni način je tudi bolj
učinkovit, ker pri njem porabimo samo toliko bakra, kolikor ga mora biti na
končni ploščici.  </p>


<h4>Pol-aditivni proces</h4>

<p> Pri pol-aditivnem procesu na ploščo nanesemo zaščito tja, kjer bakra ne
želimo, nato pa na celotno ploščico poskusimo nanesti baker. Baker se bo prijel
le tam, kjer zaščite nismo nanesli.  </p>


<h3>Komponente</h3>

<p> Komponente se na ploščo ponavadi pritrdi tako, da se vodljive priključke
komponent vloži v luknjice, nato pa se jih prispajka. V industriji je vedno
bolj pogosta SMT tehnologija, s katero se lahko izognemo luknjicam in
komponente strojno nalepimo na ploščo, nato pa jo potopimo v raztopljen cin in
jih tako prispajkamo. Ta način je zelo prikladen za masovno proizvodnjo, saj
celoten proces poteka strojno, je pa manj primeren za ročno spajkanje.  </p>


<h2>JEDKANJE</h2>

<p> Jedkanje je bil prvi odkrit proces izdelave vezij, ki ga je bilo možno uporabiti v industrijski proizvodnji. Pred tem so morali vezja izdelovati ročno, kar je bilo zamudno in drago.</p> 

<p>Jedkanje je subtraktivni proces, pri katerem uporabimo osnovno ploščo, ki
je v celoti pokrita z bakreno plastjo. Z izbranih delov plošče nato odvzemamo
baker s pomočjo kemične raztopine, ki raztaplja baker.  Jedkanje je med
najenostavnejšimi načini izdelave tiskanih vezij, zato je tudi najbolj pogost
med ljubiteljskimi elektrotehniki.  V nadaljevanju so predstavljeni vsi ključni
koraki amaterskega jedkanja vezja.  </p>


<h3>Priprava plošče</h3>

<p> Preden se zares lotimo jedkanja s kislino, je treba pripraviti vse
potrebno. Najprej moramo baker na plošči zavarovati na mestih, kjer želimo, da
ga jedkanje ne raztopi. Površine, ki jih želimo zaščititi, prekrijemo s snovjo,
ki je odporna na jedkanje. Na voljo imamo več možnosti. To lahko naredimo z
navadim zaščitnim lakom, s posebnim flomastrom ali pa s tako imenovano
"toner-transfer" tehniko, kjer ploščo zaščitimo z črnilom laserskega
tiskalnika.  </p>


<h3>Izbira kisline</h3>

<p> Za jedkanje moramo izbrati pravo kislino. Snov, ki jo želimo raztopiti, je
čisti baker. Baker je barvna kovina in je zato dokaj odporen na kisline.
Pomembno je, da uporabimo tako kislino, ki raztaplja baker, vendar ni
prereaktivna, da bomo lahko spremljali potek jedkanja in ga še pravočasno
prekinili. Najpogosteje se v industriji uporablja amonijev persulfat
((NH<sub>4</sub>)<sub>2</sub>S<sub>2</sub>O<sub>8</sub>) in železov (III)
klorid, slednji je tudi najbolj pogosto v rabi med amaterskimi elektrotehniki.
Med amaterji je pogosta tudi uporaba klorovodikove kisline z dodatkom
vodikovega peroksida, ki pospeši reakcijo. Glavna prednost te tehnike je, da
lahko zmes, v kateri je po jedkanju raztopljen baker, ponovno uporabimo, medtem
ko je treba ostale raztopine po jedkanju zavreči in jih odložiti med nevarne
odpadke.  </p>

### INSERT FeCl_3 IMAGE HERE ###


<h3>Jedkanje vezja</h3>

<p> Bistveno za ta korak je, da kislina za ravno prav dolgo pride v stik z
bakrom, ki ga želimo raztopiti. To lahko dosežemo na različne načine. Najbolj
enostaven način je priprava jedkala v kadi, kamor nato za določen čas odložimo
ploščo z zaščito. Ko je jedkanje končano, ploščo enostavno okopamo še v vodi,
da se kislina izpere, z ustreznim topilom odstranimo zaščito z ohranjenega
bakra in plošča je nared. V proizvodnji se pogosto uporablja šobe, ki
enakomerno razpršijo jedkalo in tako povečajo možnost nadzora nad procesom.
</p>


<h2>PRAKTIČNI DEL</h2>

<p> Nekatere izmed tehnik, opisanih zgoraj smo uporabili tudi sami. Za jedkanje
smo uporabili: klorovodikovo kislino (30 %), vodikov peroksid (3 %), dve
banjici za sladoled, aceton, laserski tiskalnik, prozorno folijo za prosojnice,
likalnik, ploščico iz steklenih vlaken z enostranskim 35 mikrometrskim slojem
bakra </p>

<p> Prvi korak je bila priprava plošče. Izbrali smo preprost načrt za radijski
oddajnik, ki smo ga našli na internetu. Ploščo smo morali najprej prerezati na
primerno velikost.  Nato smo izvedli t. i. toner transfer. Pri toner transfer
postopku smo koristno uporabili dejstvo, da črnilo laserskega tiskalnika
odstopi s papirja, če ga dovolj segrejemo. Zato smo najprej z laserskim
tiskalnikom na papir natisnili zrcalen načrt vezja. Nato smo papir položili na
z acetonom očiščeno ploščo, da se je bakrena površina stikala s sliko
načrta. Na stik papirja in plošče smo za pol minute pritisnli zelo vroč
likalnik. Ko smo umaknili likalnik in se je plošča ohladila, smo odstranili
papir in na plošči je ostal odtis načrta. Toner transfer je bil uspešno
izveden, saj v odtisu ni bilo večjih lukenj na mestih, kjer jih ne bi smelo
biti. Sprva nam to ni uspelo, deloma zato, ker nismo pravilno očistili plošče,
deloma pa zato, ker je bil tiskalnik, ki smo ga uporabili, že malce v letih. To
smo rešili tako, da smo namesto na papir načrt natisnili na prozorno folijo, ki
je bila povsem gladka, zato je črnilo z nje lažje prešlo na baker. Kljub temu
je v zaščiti nastalo nekaj lukenj, ki pa so bile na srečo na mestih, kjer niso
ogrožale pravilnega delovanja vezja.  </p>

== INSERT IMAGE HERE ==


<h3>Kemijsko ozadje</h3>

<p> Klub temu, da je baker zelo pripraven za povezave na tiskanih vezjih, pa
njegove lastnosti povzročajo težave med njihovo izdelavo. Baker je v redoks
vrsti namreč za vodikom in posledično z vodnimi raztopinami kislin ne reagira.
Zmesi je zato potrebno dodati kakšen močen oksidant, na primer vodikov
peroskid. Pri našem načinu jedkanja gre za več reakcij. Na začetku se v
raztopini nahajajo H2O2(aq), HCl(aq) in Cu(s). Reakcija, ki poteče, je: </p>
<p> 2HCl(aq) + Cu(s) + H<sub>2</sub>O<sub>2</sub>(aq) &rarr; 2H<sub>2</sub>O(l)
+ CuCl<sub>2</sub>(aq) </p> <p> V tej reakciji je eden od produktov bakrov(II)
klorid, ki je tudi sam jedek in zato reagira z bakrom po reakciji: </p>
CuCl<sub>2</sub>(aq) + Cu(s) &rarr; 2CuCl(aq) </p> <p> Bakrov(I) klorid nato
spet reagira s kislino in vodikovim peroksidom: </p> <p> 2CuCl(aq) + 2HCl(aq) +
H<sub>2</sub>O<sub>2</sub>(aq) &rarr; 2CuCl<sub>2</sub>(aq) +
2H<sub>2</sub>O(l) </p> <p> S to reakcijo ponovno dobimo bakrov(II) klorid, ki
spet jedka baker. Ker tudi produkti jedkanja aktivno jedkajo, jih po končanem
jedkanju ni potrebno zavreči, temveč jih lahko naslednjič, ko bomo jedkali,
ponovno uporabimo in jim dodamo le majhno količino vodikovega peroksida in
klorovodikove kisline.  </p>


<h3>Izvedba jedkanja</h3>

<p> Za jedkanje smo si pripravili dve banjici za sladoled, v eno smo nalili
vodo, v drugo pa naše jedkalo, zmes tridesetodstotne klorovodikove kisline,
triodstotnega vodikovega peroksida in vode. Izkazalo se je, da peroksid, ki smo
ga kupili v drogeriji, ni triodstotna vodna raztopina, temveč gel, namenjen
lažjemu nanašanju na lase. Jedkali smo zunaj, pri temperaturi okoli 10 &#176;C.
Zaradi gela in nizke temperature okolja, se je reakcija, ki bi morala poteči v
nekaj minutah, razvlekla na več ur. Po koncanem jedkanju smo jedkalo spravili v
posodo za naslednjič, zjedkano ploščico pa temeljito oprali v banici z vodo.
Jedkanje je uspelo, saj je bilo razen dveh napak, ki smo jih popraviti ročno in
pobranega bakra ob samem robu ploščice, popolnoma tako, kot mora biti.  </p>



<h2>Zaključek</h2>

<p> Pri izdelavi projektne naloge smo se naučili veliko novega. Ker se vsi
štirje člani ekipe v prostem času ukvarjamo z elektrotehniko, nam bo
pridobljeno znanje v prihodnosti prišlo še zelo prav. Nalogo smo lahko povezali
s snovjo, ki jo trenutno jemljemo pri kemiji.  </p>


