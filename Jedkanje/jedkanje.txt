<h2>UVOD</h2>

Tiskana vezja so za svet, v katerem živimo, neizmernega pomena. Uporabljamo jih
tako rekoč ves čas, nahajajo se v vseh elektronskih napravah, brez katerih si
življenja skorajda ne moremo več predstavljati. Najdemo jih v urah,
računalnikih, električnih štedilnikih, telefonih in ostalih elektronskih
napravah. Ker je potreba po tiskanih vezjih tako velika, je morala industrija
razviti kar se da učinkovite načine za njihovo izdelavo. In eden od procesov,
ki se uporablja pri izdelavi vezij je tudi kemijsko jedkanje, ki je podrobneje
predstavljeno na tej spletni strani. 



<h2>IZDELAVA TISKANIH VEZIJ</h2>

Tiskano vezje je osnovna plošča iz snovi, ki ne prevaja elektrike, z
električnimi povezavami med elektronskimi komponentami, ki so pritrjene na
ploščo. Obstaja mnogo različnih tipov tiskanih vezij in posledično tudi mnogo
načinov izdelave in z njimi povezanih tehnologij. V tej nalogi se bomo
osredotočili predvsem na najbolj osnovne in pogoste tehnike, saj je tudi način
jedkanja, ki smo ga uporabili, dokaj osnoven in se uporablja v kombinaciji z
bolj splošnimi načini izdelave vezij.


<h3>Plošča</h3>

Pri tiskanih vezjih je najprej pomembna izbira materiala za osnovno ploščo.
Ta je odvisna od razmer, v katerih bo tiskano vezje delovalo, na
primer temperature in želene življenjske dobe vezja. Pogosto izbrani
materiali so steklena vlakna in z umetno epoksi smolo ojačan karton, med manj
pogostimi in v bolj zahtevne namene uporabljeni materiali pa so na primer
teflon in posebna, temperaturno odporna keramika.


<h3>Električni vodniki</h3>

Električni vodniki na plošči za tiskano vezje so navadno bakreni, saj je
baker eden od najboljših električnih prevodnikov, obenem pa je tudi razmeroma
poceni. Poleg materiala je potrebno izbrati tudi debelino vodnikov. Vodniki so
navadno debeli le nekaj mikrometrov, za vezja, po katerih bodo tekli večji
tokovi, pa se uporablja tudi debeline do skoraj pol milimetra. Poznamo več
načinov nanašanja bakra na ploščo, najpogostejši pa so subtraktivni, aditivni
in pol-aditivni proces.

<h4>Subtraktivni proces</h4>

Pri subtraktivnem načinu je baker na ploščo že v celoti nanešen, nato ga
odvzamemo tam, kjer ne želimo električnega stika. 

<h4>Aditivni proces</h4>

Aditivni proces je najbolj zapleten od vseh treh procesov. Pri aditivnem
procesu gre za nasprotje subtraktivnega, saj pri njem baker nanašamo na prazno
ploščico, in sicer samo tam, kjer ga želimo. Aditivni način je tudi bolj
učinkovit, ker pri njem porabimo samo toliko bakra, kolikor ga mora biti na
končni ploščici.

<h4>Pol-aditivni proces</h4>

Pri pol-aditivnem procesu na ploščo nanesemo zaščito tja, kjer bakra ne želimo,
nato pa na celotno ploščico poskusimo nanesti baker. Baker se bo prijel le tam,
kjer zaščite nismo nanesli.

<h3>Komponente</h3>

Komponente se na ploščo ponavadi pritrdi skozi temu namenjene luknjice, s
spajkanjem. V industriji je vedno bolj pogosta SMT tehnologija, s katero se
lahko izognemo luknjicam in komponente namesto tega prispajkamo na površino,
kar je za masovno proizvodnjo zelo dobro, vendar neprimerno za ročno spajkanje.



<h2>JEDKANJE</h2>

Jedkanje je eden od načinov za nanos pravilnih povezav na osnovno ploščo
tiskanega vezja. Je subtraktivni proces, pri katerem baker z izbranih delov
plošče odvzemamo s kislino. Jedkanje je eden najenostavnejših načinov izdelave
tiskanih vezij, zato je tudi najbolj pogost med ljubiteljskimi elektrotehniki.
V nadaljevanju so predstavljeni vsi ključni koraki amaterskega jedkanja vezja.


<h3>Priprava plošče</h3>

Preden se zares lotimo jedkanja s kislino, je treba pripraviti vse potrebno.
Najprej moramo baker na plošči zavarovati na mestih, kjer želimo da baker
ostane. V resnici moramo samo površine, ki jih želimo zaščititi prekriti z
nečem, kar se ne topi v kislini. Na voljo imamo več možnosti. To lahko naredimo
z navadim zaščitnim lakom, s posebnim flomastrom ali pa s tako imenovano
"toner-transfer" tehniko, kjer ploščo zaščitimo z črnilom laserskega tiskalnika.


<h3>Izbira kisline</h3>

Za jedkanje moramo izbrati pravo kislino. Snov, ki jo želimo raztopiti, je čisti
baker. Baker je barvna kovina in je zato dokaj odporen na kisline. Pomembno je,
da uporabimo tako kislino, ki raztaplja baker, vendar ni prereaktivna, da bomo
lahko spremljali potek jedkanja in ga še pravočasno prekinili.
Najpogosteje se v industriji uporablja amonijev persulfat
((NH<sub>4</sub>)<sub>2</sub>S<sub>2</sub>O<sub>8</sub>) in železov (III)
klorid, slednji je tudi najbolj pogosto v rabi med amaterskimi elktrotehniki. Med
amaterji je pogosta tudi uporaba klorovodikove kisline z dodatkom vodikovega
peroksida, ki pospeši reakcijo. Glavna prednost te tehnike je, da lahko zmes, v
kateri je po jedkanju raztopljen baker, ponovno uporabimo, medtem ko je treba
ostale raztopine po jedkanju zavreči in jih odložiti med nevarne odpadke.

### INSERT FeCl_3 IMAGE HERE ###


<h3>Jedkanje vezja</h3>

Bistveno za ta korak je, da kislina za ravno prav dolgo pride v stik z bakrom,
ki ga želimo raztopiti. To lahko dosežemo na različne načine. Najbolj enostaven
način je priprava jedkala v kadi, kamor nato za določen čas odložimo ploščo z
zaščito. Ko je jedkanje končano, ploščo enostavno okopamo še v vodi, da se
kislina izpere in plošča je nared. V proizvodnji se pogosto uporablja šobe,
ki enakomerno razpršijo jedkalo in tako povečajo možnost nadzora nad procesom. 



<h2>PRAKTIČNI DEL</h2>

Nekatere izmed tehnik, opisanih zgoraj smo uporabili tudi sami. Za jedkanje smo
uporabili: klorovodikovo kislino (30 %), vodikov peroksid (3 %), dve banjici za
sladoled, aceton, laserski tiskalnik, prozorno folijo za prosojnice, likalnik,
ploščico iz steklenih vlaken z enostranskim 35 mikrometrskim slojem bakra

Prvi korak je bila priprava plošče. Izbrali smo preprost načrt za radijski
oddajnik, ki smo ga našli na internetu. Ploščo smo morali najprej prerezati na
primerno velikost.  Nato smo izvedli t. i. toner transfer. Pri toner transfer
postopku smo koristno uporabili dejstvo, da črnilo laserskega tiskalnika
odstopi s papirja, če ga dovolj segrejemo. Zato smo najprej z laserskim
tiskalnikom na papir natisnili zrcalen načrt vezja. Nato smo papir položili na
z acetonom očiščeno ploščo tako, da se je bakrena površina stikala s sliko
načrta. Na stik papirja in plošče smo za pol minute pritisnli zelo vroč
likalnik. Ko smo umaknili likalnik in se je plošča ohladila, smo odstranili
papir in na plošči je ostal odtis načrta. Toner transfer je bil uspešno
izveden, saj v odtisu ni bilo večjih lukenj na mestih, kjer jih ne bi smelo
biti. Sprva nam to ni uspelo, deloma zato, ker nismo pravilno očistili plošče,
deloma pa zato, ker je bil tiskalnik, ki smo ga uporabili, že malce v letih. To
smo rešili tako, da smo namesto na papir načrt natisnili na prozorno folijo, ki
je bila povsem gladka, zato je črnilo z nje lažje prešlo na baker. 


== INSERT IMAGE HERE ==


Za dejansko jedkanje smo si pripravili dve banici za sladoled, v eno smo nalili
vodo, v drugo pa naše jedkalo. Za jedkalo smo uporabili zmes klorovodikove
kisline in vodikovega peroksida, ker je jedkanje s temi kemikalijami
najhitrejše in ker je mogoče zmes, nastalo po jedkanju, ponovno uporabiti. 


<h3>Kemijsko ozadje</h3>
Pri našem načinu jedkanja gre za več reakcij. Na začetku se v raztopini nahajajo H2O2(aq), HCl(aq) in Cu(s).    <!--glej v jedkanje.txt-->

Cu + 2 Fe(3+) + 3 Cl(-) ==> CuCl3(-) + 2 Fe(2+)

HCl v vodi razpade na H3O(+) + Cl(-)
2 HCl + H2O2 + Cu ==> 2 H2O + Cu(2+) + 2 CL(1-)    iz tega gre:
Cu(2+) v 2 Cu(1+) in
Cu(+) + Cl2 ==> CuCl2
